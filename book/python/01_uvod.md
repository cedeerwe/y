# pYthon

Keď bol Yzidor ešte iba malý Ýzy, bol veľmi hyperaktívne dieťa, ktoré bolo treba stále zabávať. Keďže Ýzyho rodičia boli cez deň v práci, starali sa oňho často jeho starí rodičia - dedo Yvan a babka Yngrid. Oni ale prirodzene nemali nekonečno energie a tak často dávali Yzidorovi úlohy, ktoré ho mali zabaviť na dlhší čas, kým si oni mohli oddýchnuť. Klasická úloha, ktorá na Ýzyho skvele fungovala bola jednoduchá: *Aký je prvočíselný rozklad čísla XYZ?*. Kým bol Ýzy ešte relatívne malý, stačilo sa ho pýtať na dvojciferné alebo trojciferné čísla. Napríklad ŠPZky áut boli vždy skvelou inšpiráciou. O pár rokov neskôr sa ho už dedo pravidelne pýtaval na 5-6 ciferné čísla, ktoré sú preňho náročné rozkladať aj dneska. Nech už Ýzy dostal ľubovoľné číslo ako zadanie, vedel mu vždy dedo Yvan veľmi rýchlo a správne skontrolovať riešenie. Až *podozrivo* rýchlo. Ako keby podvádzal. Ale to sa na deda Yvana nepodobalo, takže ho namiesto toho uznával za jeho bystrú myseľ.

Nakoniec Ýzy vo svojich tínedžerských rokoch pochopil, že dedo Yvan skutočne podvádzal. Dedo Yvan si vytiahol svoj telefón, naťukal doň nenápadne číslo zo zadania a ten telefón to zaňho vyriešil. Trocha mágie a jasné podvádzanie. Keď sa to Ýzy dozvedel, nejaký čas sa odmietol s dedom Yvanom rozprávať. *"Veď to nemôže používať techniku, to je proste zakázané! To je podvádzanie!"*, vravel si Ýzy. Nešlo mu do hlavy, prečo by dedo Yvan používal telefón na to, aby rozkladal prvočísla. Jedného dňa sa s tým išiel Ýzy zveriť svojej babke Yngrid. Múdra babka Yngrid mu zdelila: "*Hneváš sa na deda Yvana, lebo použil techniku alebo sa hneváš na seba, že si ju celý čas nepoužíval tiež?*". Tíneďžerstvo je náročné obdobie pre všetkých. Ýzy sa po tejto *múdrosti* babky Yngrid pravdaže nahneval aj na ňu. Spochyňovanie seba a svojich názorov nebolo to, čo mladý Ýzy u babky hľadal. 

